Aquell dia fou increïble perquè nasqué una altra ciència lingüística. Cap heroi superb s’hi podria equiparar mai després d'aquella gesta intraduïble. Només ell podia aconseguir-ho. Dos-cents elements diferents. Sobre la seva consciència requeia excessiva responsabilitat: ser pioner sense caure en místiques fantasies estúpides. Així començà molt animat contra aquelles ciclòpies dificultats. Semblava impossible crear aquest text rar. Alguna llei zipfiana marcava com caldria distribuir les paraules. Si aconseguia no repetir-ne, l'inusual codi destrossaria qualsevol sistema informàtic que el tractés. Llavors generà algun mot nou, ambigu.

Violar distribucions conegudes creant un paràgraf únic, encriptat mitjançant bojos atzars estadístics. Per altres llengües, serà possible incloure més hapax legomena? Tanmateix, era irreconeixible davant màquines analítiques?

Durant dos dies, lluità envers aquells ètims, puix alguns eren massa durs: enrocats, resistien vans intents tot evitant-los. Negà, renegà. Seguidament digué:

--- Necessito variants morfològiques.

Bregà. Però Màquina seguia ignorant. Va perdre. Refeia trossos textuals quan detectava repeticions, llistats o absurds. Molts monosíl·labs emergien instanciant possibilitats concises de combinatòria limitada. Igual passava amb tota frase breu. Exclamà definitivament:

--- Entén-me ara!

Ella continuà abstreta, atrafegada dins cada bucle infinit. Creava i destruïa textos.

--- A ningú importen els teus esforços solitaris: tots fugen, ignorants. Volen èxits contrastables empíricament.

Suà fins assolir diverses incorporacions finals. Ja estava! Havia conclòs! Li van arribar felicitacions: ``Zipf ha mort! Visca George Kingsley!''
